50g hrozienok
4 polievkové lyžice rumu
250g hladkej múky
štipka soli
2 vajcia
4 polievkové lyžice oleja
1kg kyslastých jabĺk
4 polievkové lyžice citrónovej šťavy
100g nahrubo nastrúhaných vlašských orechov alebo mandlí
75g masla
50g strúhanky
50g kryštálového cukru
2 polievkové lyžice práškového cukru
papier na pečenie

Rúru predhrejeme na 200 stupňov. 
Hrozienka pokvapkáme rumom a prikryté necháme odpočívať.
Múku, soľ, vajcia, olej a 3 polievkové lyžice vody zmiešame a asi desať minút miesime. Prikryté necháme odpočívať pri izbovej teplote, najlepšie pod nadhriatym hrncom alebo tanierom.
Jablká ošúpeme, prekrojíme na štvrtink, vyberieme jadrovniky. Jablká nakrájame na kúsky, pokvapkáme cirtónovou šťavou, zmiešame s orechmi a hrozienkami. 
Maslo rozpustíme.
Cesto rozvaľkáme na kuchynskej utierke posypanej múkou na čo najtenšie, potom povyťahujeme pomúčenými rukami tak, že cesto je priesvitné.
Potrieme polovicou masla, posypeme strúhankou, rozdelíme jablká, posypeme cukrom, kratšie konce prehneme na plnku smerom dovnútra, strúdľu pomocou utierky zvinieme z dlhšej strany, dáme na plech vyložený papierom na pečenie, potrieme zvyšným maslom, vložíme do predhriatej rúry, pečieme 30-35 minút.
Necháme trochu vychladnúť a posypeme práškovým cukrom.
